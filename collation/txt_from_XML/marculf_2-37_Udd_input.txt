Markulf II,37 Uddholm (Udd)*!*!
******

******
gte: ; lte: ; when:
******
GESTA IUXTA CONSUETUDINE ROMANORUM, QUALITER DONATIONIS VEL TESTAMENTA LEGENTUR. Anno illo regnante rege illo, sub die illo, in civitate illa, adstante vero illo laudabile defensore et omne curiam illius civitatis, vir magnificus illi prosecutor dixit: »Peto, obtime defensor vosque, laudabilis curialis adque municepis, ut mihi codices publicus patere iubeatis, quia habeo aliquid, que gestis prosequere debeam». Vir honestus illi defensor et curiales dixerunt: »Patent tibi codices publici: prosequere que obtas, edicere non moreris». Vir magnificus prosecutor ille dixit: »Venerabilis vir aut: inluster vir ille per cartam mandati sui mihi iniunxit, ut illa donacione testamentu aut cessione, quod ad basilica aut: loco sancto illa aut: inluster viro illius ad presens aut: pos discessu deligavit, in vice sua, ut mos est, gestis municipalis ipsa donacione debeam allegare». Vir honestus defensor illi dixit: »Mandatum, quod in te conscribtum habere dicis, nobis debis ostendere vel in presente recitare».
******
