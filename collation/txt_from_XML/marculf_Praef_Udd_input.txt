Markulf 0 Praefatio Uddholm (Udd)*!*!
******

******
gte: ; lte: ; when:
******
IN DEI NOMEN INCIPIT PREFACIO LIBRI HUIUS. Domino sancto, meritis beatissimo et apostolico semper honore suscipiendo omnique preconio [laude] caelebrando, domno hac reuerentissimo papa Landerico Marculfus, ultimus hac uilissimus omnium monachorum. Utinam, sanctae pater, iussionem uestram tam efficaciter quam spontaniae obtemperare ualuissem, quia iam supra uires meae possibilitatis conatus sum iniunctum a uobis subire negotium, cum fere septuaginta aut amplius annos expleam uiuendi, et nec iam tremula ad scribendum manus est apta, nec ad uidendum mihi oculi sufficiunt caligantes, nec ad excogitandum sensus sufficit ebitudo, quia iuxta dictum uobis cuiusdam prudentissimi uiri in pueris crescit sensus, in iuuenibus uiget, in senibus minuetur. Propterea eliganter facere non potui, ut uolui; feci tamen ordinatus, ut potui. Non solum ea que iusisti uerum etiam multa alia in hanc scedola, tam preceptiones regales quam cartas pagenses, iuxta simplicitate et rusticitate meae nature intimare curaui. Scio enim, multos fore et uos et alios prudentissimos uiros et eloquentissimus hac rethores et ad dictandum peritos, qui ista, si legerint, pro minima et uelud deleramenta, eorum conparata sapiencie, reputabunt, uel certe legere dedignabunt. Sed ego non pro talibus uiris, sed ad exercenda initia puerorum, ut potui, aperte et simpliciter scripsi. Cui libet exinde aliqua exemplando, faciat enim; si uero displicit, nemo cogit inuitum, nec preiudicat mea rusticitas eruditorum et rethorum flores uerborum et [eloquentiae] facundiae. Sunt preterea nonnulla negotia hominum, tam in palatio quam in pago, quod scribere non queunt, antequam inuicem conferantur, et iuxta proposiciones uel responsiones aeloquia eorum tunc scribantur et gesta. Ego uero hanc, quod apud maiores meos iuxta consuetudinem loci, quo degimus, didici, uel ex sensu proprio cogitaui, ut potui, quoaceruare in unum curaui, et capitulis prenotaui, ut facilius quod uoluerit a querente inantea scripta reperiantur.
******
